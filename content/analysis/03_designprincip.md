Webbplatsers designprinciper
=======================

Uppgiften går ut på att välja ut ett antal olika webbplatser av typen personsidor (portfolio/me-sida/blogg eller liknande). Dessa sidor skall analyseras för att se om de använder sig av några designprinciper som går att känna igen, samt om det finns något annat tongivande för designen i deras webbplats. Sen ska samma analys genomföras på min egen portfolio-sida och jämföra vad det finns för skillnader mellan min egen sida och de jag har undersökt.

Urval
-----------------------

De portfolio-sidor jag har valt ut för uppgiften är någorlunda slumpmässigt utvalda via en Google-sökning, med det grundläggande kravet att jag gillar dem.

https://kuon.space/

https://mattfarley.ca/

https://www.dejan.works/


Metod
-----------------------

Jag utvärderar dessa sidor främst utifrån de tjugo designelement och -principer som gås igenom här:

https://www.canva.com/learn/design-elements-principles/


Resultat
-----------------------

### Kuon Yagi
https://kuon.space/

#### Syfte
Precis som för de flesta portfolio-sidor så verkar syftet vara att presentera skaparen, visa några exempel på tidigare produktioner, samt visa hur man kan kontakta honom.

#### Vad kännetecknar designen?
Det som främst sticker ut i jämförelse med många andra sidor tycker jag är alla animationer och det stora fokuset på CSS. Innehållsmässigt är det en väldigt minimal och lättöverskådlig sida.

#### Förmedlad känsla
Jag tycker att designen dels fyller sitt syfte, dels att den gör det med bravur. Den demonstrerar både hantverksmässigt kunnande och talang, samtidigt som den är lättöverskådlig, lättnavigerad och innehåller den information som önskas. Med sin luftiga design och sköna färgtema tycker jag att den förmedlar en harmonisk känsla.

#### Använda designprinciper
1. ~~Line~~
2. Scale

    Designen använder sig definitivt av scale, där varje viktigt designelement är stort och ges gott om utrymme - i synnerhet rubriker.

3. Colour

    Designern har valt ut ett mycket smak- och stämningsfullt färgtema, med god kontrast, läsbarhet, och en intressant kontrastfärg.

4. Repetition

    De olika avdelningarna på sidan delar flera återkommande och utmärkande designelement, så som färg och animation. Däremot används inte direkt något upprepat mönster så som i exemplen på canva.

5. ~~Negative space~~
6. ~~Symmetry~~
7. ~~Transparency~~

    Illustrationen längst upp på sidan använder lite transparency, men det är inget som sticker ut eller genomsyrar designen.

8. ~~Texture~~

    Möjligtvis kan man hävda att bilderna erbjuder viss textur, men det ligger lite i bilders inbyggda natur, och det är inga andra element på sidan som gör det.

9. Balance

    Jag tycker att sidan är riktigt bra balanserad. De olika komponenterna är väldigt smakfullt utplacerade, distansierade och deras storlekar är bra.

10. Hierarchy

    Även detta är något jag tycker att designen lyckas väl med, främst via sina enorma rubriker.
11. Contrast

    Inget klart lysande medvetet designat exempel direkt, men däremot är kontrasten mellan sidans olika element så pass bra att den med enkelhet kan rita sina rubriker rakt över sina bilder utan att det blir konstigt. 

12. ~~Framing~~
13. ~~Grid~~
14. Randomness

    Visserligen inte alls lika utmärkande som i canva-exemplen, men designen (som visserligen är varsamt gridbaserad även om det inte direkt syns) försöker ge intryck av att dess innehåll är lite slumpmässigt utkastat på sidan, med element ovanpå varandra istället för bredvid. Däremot saknar den element av kaos.

15. Direction

    Detta är också en sak jag tycker att sidan lyckas väl med, exempelvis med sin toppstyrda skrollning och olika intervall på animationerna så att nyckelinnehåll ritas ut innan mindre viktigt innehåll.

16. ~~Rules~~
17. Movement

    Även om inget designelement är ritat så att det kommunicerar movement, så är däremot varenda element animerat och rör på sig. 

18. Depth

    Detta är delvis implementerat. Det är inget massivt djup direkt, men saker och ting har ju märkbart olika z-index, och bildernas animation innehåller en zoomeffekt som får dem att delvis växa in i bild.

19. Typography

    Jag gillar val av typsnitt och kerning, men det är inte sensationellt direkt. Däremot används detta desto mer i hans exempelbilder.

20. Composition

    Yep, detta är utmärkande för denna hemsida tycker jag, den ser helt enkelt genomtänkt och lyckad ut.

Undersidorna skiljer sig en del från framsidan vad gäller struktur. Fokus på grid, symmetry och hierarchy blir lite större, färgschemat ljusas upp.


* * *

### Matt Farley
https://mattfarley.ca/

#### Syfte
Precis som för de flesta portfolio-sidor så verkar syftet vara att presentera skaparen, visa några exempel på tidigare produktioner, samt visa hur man kan kontakta honom. Dessutom har han adderat lite goda omdömen från tidigare samarbetspartners.

#### Vad kännetecknar designen?
Enkelhet, fokus på innehållet snarare än på effekt, symmetri och struktur.

#### Förmedlad känsla
Denna design förmedlar inte någon tydlig känsla hos mig. Mängden exempel signalerar en lång och framgångsrik karriär, men jag är samtidigt inte speciellt imponerad av sidan.

#### Använda designprinciper
1. Line

    Varje avdelning på sidan är tydligt uppdelad av linjer, liksom själva innehållet är.

2. ~~Scale~~

3. ~~Colour~~

    Färgschemat är funktionellt, konsekvent och genomgående, men jag älskar inte det.

4. ~~Repetition~~
5. ~~Negative space~~
6. Symmetry

    Sidan är genomgående symmetrisk.

7. ~~Transparency~~

8. ~~Texture~~

9. Balance

    Jag tycker att sidan är helt ok balanserad. De olika komponenterna är lämpligt utplacerade, distansierade och deras storlekar är bra och särskiljda. Marginaler och avstånd är däremot inte speciellt konsekventa.

10. Hierarchy

    Designen lyckas ganska väl med detta, det råder inga uppmärksamhetskonflikter mellan rubriker och brödtext, exempelvis.

11. ~~Contrast~~

12. ~~Framing~~
13. Grid

    Jag tycker inte att det är någon spektakulär övergripande effekt, men visst använder sig sidan av grids.

14. ~~Randomness~~

15. Direction

    I och med att allt innehåll är centrerat så blir det ganska klart vart ögonen ska röra sig, men jag vet inte om man kan kalla detta för ett designgrepp egentligen.

16. ~~Rules~~
17. ~~Movement~~
18. ~~Depth~~
19. ~~Typography~~

20. Composition

    I och med att den fungerar som design, och inte direkt sticker ut på något negativt sätt, så får man väl ge den att composition är ok.

Den här sidan verkar faktiskt inte ens ha några undersidor, eller åtminstone inga som skiljer sig från huvudsidan.



* * *

### Dejan Markovic
https://www.dejan.works/

#### Syfte
Precis som för de flesta portfolio-sidor så verkar syftet vara att presentera skaparen, visa några exempel på tidigare produktioner (i detta fall extremt utförligt), samt visa hur man kan kontakta honom. 

#### Vad kännetecknar designen?
Absolut minimalism är det första som slår mig när jag ser den här sidan, i kombination med användandet av scale och contrast för att ändå skapa ett kraftfullt intryck.

#### Förmedlad känsla
Jag tycker att designen fungerar för den här sidan, och den känns modern och fräsch samtidigt som jag tror att den är någorlunda tidslös.

#### Använda designprinciper
1. ~~Line~~
2. Scale

    Designen använder sig definitivt av scale, där varje designelement är stort och ges gott om utrymme.

3. Colour

    Designern jobbar egentligen bara med svart, vitt, och rött som kontrastfärg. Detta ger så klart väldigt god kontrast och läsbarhet, men man saknar ändå inte direkt någon mer färg.

4. ~~Repetition~~
5. ~~Negative space~~
6. ~~Symmetry~~
7. ~~Transparency~~
8. ~~Texture~~
9. Balance

    Jag tycker att sidan är riktigt bra balanserad. De olika komponenterna är väldigt smakfullt utplacerade, distansierade och deras storlekar är bra. På undersidorna faller detta isär en smula dock, med lite underliga avstånd mellan vissa element.

10. ~~Hierarchy~~
11. Contrast

    Inget klart lysande medvetet designat exempel direkt, men däremot är kontrasten mellan sidans olika element väldigt bra. 

12. ~~Framing~~
13. ~~Grid~~
14. ~~Randomness~~
15. ~~Direction~~
16. ~~Rules~~
17. Movement

    Även om inget designelement är ritat så att det kommunicerar movement, så är däremot elementen på förstasidan animerade och rör på sig. 

18. ~~Depth~~
19. ~~Typography~~
20. ~~Composition~~


Undersidorna skiljer sig en del från framsidan vad gäller struktur, mest kanske för att framsidan är så extrem. Undersidorna är egentligen bara några länkade rubriker, och sedan brödtext + illustrationer, utan att man tänker speciellt mycket på någon sorts design överhuvudtaget. 


Analys
-----------------------

Egentligen tycker jag inte att någon av dessa sidor använder sig av några speciellt iögonfallande designelement, på det sätt som de illustreras i det bakgrundsmaterial jag jämfört med (posters exempelvis), även om de visserligen skiljer sig lite åt på denna punkt. Den första sidan jag tittade på verkar ha störst fokus på design, dvs på så sätt att designen används för att demonstrera vad skaparen rent tekniskt kan åstadkomma. Den andra sidan är väldigt basic, och den sista sidan är så extremt minimalistisk att man nästan kan säga att den använder sig av antidesign.

De mest använda principerna hos de tre sidorna tycker jag är scale och contrast, med undantag för sida nummer två som inte har riktigt lika stort fokus på detta.

Om vi istället tittar på min egen sida så är den väldigt enkel i jämförelse, och inte alls lika konstnärligt upplagd. De designprinciper som främst sticker ut är möjligtvis användandet av ett färgschema och smärre användning av linjer. Syftet med sidan har ju egentligen varit att följa instruktionerna och klara kursmomenten, vilket man väl åtminstone kan påstå att den lyckats med. Den förmedlade känslan tycker jag själv är att den är ganska enkel och ocool, med tydligt avdelade element och klar uppdelning i header + meny, body och footer.

Det första jag tänker att jag skulle vilja ändra på är att utnyttja sidans yta bättre, och förstora vissa element så som rubriker och bilder. Samtidigt skulle jag helst bara vilja skrota hela sidan och börja om från scratch, så jag kommer inte att lägga någon större ansträngning på att förändra den just nu. Men det var en intressant övning och jag har fått en hel del idéer för nästa projekt.


Övrigt
-----------------------

Denna analys är skriven av Jon Kullberg.
