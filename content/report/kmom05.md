---
Title: Kmom05
Description: Part 5
Template: kmom
kmom: 5
---

Kursmoment 5
==================

1. **Berätta kort om erfarenheterna med din undersökning av webbplatsers laddningstid och vad du kom fram till**

    Det var rätt intressant att kika lite på hur stora företag med stor budget samt kompetenta programmerare och designers optimerar sina sidor. Jag märkte först och främst att de (med något undantag) inte var extremt snappy, trots någorlunda okomplicerat innehåll. Full inladdning tog i de flesta fall mer än en sekund, med minst 50 olika requests och i vissa fall flera hundra. 
    Samtidigt var de ändå rätt optimerade på så sätt att DOM laddade och renderades ganska kvickt, möjligtvis med någon stor bild som släpade lite på någon sida. Jag upplevde på det hela taget inte någon av sidorna som långsam eller dålig, även om jag nog bara skulle kunna klassa en av dem som riktigt snabb.

2. **Har du några funderingar kring Cimage och dess nytta och features? Vilka bildverktyg använder du själv normalt sett?**

    Cimage verkar vara ett väldigt smidigt verktyg! I synnerhet om man har stora mängder bilder och det är omöjligt att hantera och optimera dem manuellt. Jag misstänker att jag själv är lite för mycket perfektionist för att vilja automatisera bildbeskärning och omskalning för de sidor jag kommer att göra, men jag förstår helt klart poängen.

3. **Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**

    Bilder (och video så klart) kommer rimligtvis bara att öka i betydelse i framtiden, i takt med att människor läser allt mindre, och så gott som varje människa har en telefon med bra kamera. 
    Detta leder automatiskt till att fokus hamnar på yta och finish snarare än på substans, så det kommer att vara oerhört viktigt att design (responsivitet, UI experience) är så bra som möjligt, samtidigt som bildernas innehåll och komposition så klart också blir oerhört viktiga när de måste förmedla mer information.
    En annan trend när man tittar hos svenska telefonoperatörer är att vanlig telefoni numera är helt gratis, medan man istället tar betalt för data. Då blir så klart en väloptimerad hemsida med minsta möjlig filstorlek också desto viktigare framöver.

4. **Vilken är din TIL för detta kmom?**

    Jag visste inte hur man hänvisade till olika bildkällor beroende på sidstorlek, så det var en oerhört viktig lärdom. Självklart också väldigt intressant att få en massa exempel på optimeringar av hemsidor.

<div class="embed-container">
    <iframe src="https://www.youtube.com/embed/6wI9P8WFck0" frameborder="0" allowfullscreen></iframe>
</div>
